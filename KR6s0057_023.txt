# -*- mode: mandoku-view; -*-
#+DATE: 2016-06-08 6:07
#+TITLE: 御製蓮華心輪迴文偈頌
#+PROPERTY: CBETA_ID K35n1258
#+PROPERTY: ID KR6s0057
#+PROPERTY: SOURCE Tripitaka Koreana Vol. 35, No. 1258
#+PROPERTY: VOL 35
#+PROPERTY: BASEEDITION K
#+PROPERTY: WITNESS CBETA
#+PROPERTY: LASTPB <pb:KR6s0057_K_023-0816b> 
#+PROPERTY: JUAN 23

 御製蓮華心輪廻文偈頌卷第二十三　富¶

** 偈頌三
#+BEGIN_VERSE
「　加護持力」
#+END_VERSE

【(兇暴不能害虎狼無以傷皆居快樂之鄉盡處安閑之地盡由¶
加護咸仗威靈經云惟願世尊遙見守護)。】
#+BEGIN_VERSE
「　蘊實真如」
#+END_VERSE

【(蘊者積聚之義所謂¶
積聚五蘊以成其身即色受想行識也上至諸佛下至凡夫五蘊之身皆同然有漏¶
無漏有異實真如者實為真實表無虛妄如為如常表無變異此即是法身佛性也諸¶
佛凡夫皆共有之即修證有異也故經云一切眾生皆如也眾聖賢亦如也至[弓*(乞-乙+小)]勒亦如者也)。】¶

#+BEGIN_VERSE
「　約理敷暢」
#+END_VERSE

【(繇是從後得智起他受用現十重身說十度行降及三類巧副¶
群機利物垂形應病與藥無機不契有願皆從所以為聲聞說四聖諦為緣覺說十二囙¶
緣為菩薩說六波羅蜜法)。】
#+BEGIN_VERSE
「　狂昧自除」
#+END_VERSE

【(佛為二乘凡夫根性未熟染習邪法¶
宛轉生死義同狂子所以如來隱化質而住他方留教藥以治煩惱巧施方便救[托-七+友]機冝¶
自然狂昧消除恒親良善故經云如醫善方便為治狂子故實在而言死無能說虛妄也)。】
#+BEGIN_VERSE
「　雄¶名絕代」
#+END_VERSE

【(淨飰王太子捨金輪王位出家修道以三十四心成等正覺故得十方說¶
法千界現身梵王帝釋以歸依外道天魔而稽首三百六十會說法八万四千門化人所¶
以万代留名四生依仗也)。】
#+BEGIN_VERSE
「　識洞虛無」
#+END_VERSE

【(清淨之教玄妙之門其道𨗿於窈𡨋其德¶
徧於寥廓匪過人之智非出眾之才又何以洞識虛無鑒通幽邃可以挫𨦣可以觧紛合太上¶
之微言契老𨈭之躬闡也)。】
#+BEGIN_VERSE
「　勿乖準的」
#+END_VERSE

【(製度合儀規矩無失履坦平之道循¶
中庸之途富者誡其驕貴者慎其逸即無踰越之道有契合之理者)。】
#+BEGIN_VERSE
「　便同䡄
<pb:KR6s0057_K_023-0816c>¶摸」
#+END_VERSE

【(六度之行眾聖之囙履之則道果克圓躡之則福智具足偱其途而守其轍師於古¶
而法乎往)。】
#+BEGIN_VERSE
「　顛倒成癖」
#+END_VERSE

【(背覺合塵去彼取此戀化城而捨寶所著此岸¶
而弃涅槃見有短長人分賢肖所以魯鈍為懷顛倒成癖)。】
#+BEGIN_VERSE
「　猶豫凡夫」
#+END_VERSE

【(四諦之內¶
五乘之中乃如來躬闡之文實童壽親翻之教意有不決心生兩疑誠為猶豫凡夫不了¶
真空諦理)。】
#+BEGIN_VERSE
「　蓮花臺上」
#+END_VERSE

【(昔佛在世寶雲為地紅蓮為臺淤泥不染於芳塵濁¶
水難霑於嫰態匪常人而可處唯調御以方昇足可吹大法螺演大法義)。】
#+BEGIN_VERSE
「　競作¶仙鳬」
#+END_VERSE

【(遐徵二舄遽變雙鳬堪驚徃代之禎雅合今時之詠重尋地誌獲窺¶
葉縣之圓靜覽筠編方見王𠳮之術既為異事湏載前經)。】
#+BEGIN_VERSE
「　淺近世俗」
#+END_VERSE

【(刧外¶
凡夫具足煩𢙉未聞諸佛說甚深之教只以愚劣見解推度世諦之事不能親近善友也)。】¶

#+BEGIN_VERSE
「　月影水壺」
#+END_VERSE

【(月者即太陰之精頗𦙁迦寶水珠所成能冷能照冰壺即冬水¶
最潔之㒵也是以影落万方光浮四照此即取喻如來應根說法之狀故慈恩云只如澄¶
空辟彩洞皎無涯任水旋光暉華有極水清而月影便現水濁而月影便沉全破噐現不¶
同暗明猶來有別此乃報化之差別)。】
#+BEGIN_VERSE
「　緣藉雖淨」
#+END_VERSE

【(有為之法將欲生起現行¶
湏假眾緣方能發生論云有為之法藉囙託緣方得生起)。】
#+BEGIN_VERSE
「　苦樂昭蘇」
#+END_VERSE

【(菩薩¶
以神通方便之力救護一切眾生令得安樂離苦解脫經云令諸子等出於火宅坐於四衢道¶
中也)。】
#+BEGIN_VERSE
「　差別眾異」
#+END_VERSE

【(眾星拱極百谷朝宗万芽纔出於地中一雨普滋於根蔕¶
愚智不等貴賤自分或有博古知今或有愛丹非素量其好上分以等差小人非君¶
子之流菩薩匪聲聞之類也經云一地所生一雨所潤而諸草木各有差別)。】
#+BEGIN_VERSE
「　悉得
<pb:KR6s0057_K_023-0817a>¶勤劬」
#+END_VERSE

【(悉由咸也得謂獲成勤以精進為名劬以劬勞彰稱勉其墮政旌以幹能)。】¶

#+BEGIN_VERSE
「　握符布政」
#+END_VERSE

【(經云初地菩薩閻浮王二地菩薩忉利王莫不應乎寶籙執之¶
左契貴康濟於万方以臨莅於天下即吊伐有度巡省不渝也)。】
#+BEGIN_VERSE
「　信及豚魚」
#+END_VERSE

【(菩薩¶
囙地為王已如前說且乃恩霑行葦信及豚魚合易象之玄言叶春秋之大義亦由流水¶
溉涸池之鯉𣈆文却千里之駒万載一時今猶古也)。】
#+BEGIN_VERSE
「　研窮境界」
#+END_VERSE

【(研覈是非窮究¶
深淺乃至人之境界開達士之襟懷抱忠孝則酬而賞之於嫉𢙣則懲而勸之)。】
#+BEGIN_VERSE
「　散在¶清虛」
#+END_VERSE

【(無為之化無言而信愰惚之道淳和之德莫不散在清虛流於遐邇秖如¶
宇宙之內皆氶長養之功造化之間盡沐陽和之力論云青青翠竹盡是真如欝欝黃花¶
無非般若)。】
#+BEGIN_VERSE
「　豈將紕繆」
#+END_VERSE

【(真如性海涅槃寶山豈可以情慮測量豈可以智解推度¶
此盖諸佛奧旨眾聖玄門非中小二乘之境界也故經云假使滿世間皆如舍利弗盡思共度¶
量不能測佛者)。】
#+BEGIN_VERSE
「　所擬難乎」
#+END_VERSE

【(上古奧典昔佛所宣即四智菩提六波羅蜜教菩薩¶
也廻聲聞經号中道大乘名第一義諦諒其玄奧焉可測量)。】
#+BEGIN_VERSE
「　因無間隟」
#+END_VERSE

【(能薰所薰¶
造囙受果前七識通於運轉第八識一向含藏故阿頼耶如惡叉聚囙無間隟受報何窮故¶
論云由諸業習氣二取習氣俱前異熟既盡復生餘異熟)。】
#+BEGIN_VERSE
「　徧滿丘墟」
#+END_VERSE

【(五印至教¶
三藏雄經能詮之文所詮之義寰中被闡万國咸遵同修真淨之囙皆習人天之行亦如¶
一陽纔發万木皆春雨曜初臨無達不照)。】
#+BEGIN_VERSE
「　風飄暴起」
#+END_VERSE

【(三災之中斯為一焉四大¶
之內此復俻數春生則百草皆榮秋起則万木俱隕隨波起浪逐處飛聲防染污於淨心¶
誡坌暗於真性)。】
#+BEGIN_VERSE
「　妄想閻浮」
#+END_VERSE

【(未越資加難逃妄想㝡是閻浮之界偏多徧計
<pb:KR6s0057_K_023-0817b>¶
之心所以猒下苦[夕/鹿]欣上淨妙故經云我皆濟拔令出三界者)。】
#+BEGIN_VERSE
「　潛通惠愛」
#+END_VERSE

【(密契¶
包容潛通惠愛靜想眾生之意難齊諸佛之心故乃應物現形運通說法用示好生¶
之德貴施享育之恩)。】
#+BEGIN_VERSE
「　九類嗟呼」
#+END_VERSE

【(四生汩沒九類嗟呼慊不遇於釋迦恨未¶
逢於[弓*(乞-乙+小)]勒值佛前佛後歎累刧累生囙偶良時重興釋典)。】
#+BEGIN_VERSE
「　幽微經律」
#+END_VERSE

【(惟經¶
律論詮戒定惠思文義以難窮在宗體而莫究誠三學精研之理乃五乘師範之門¶
不可以智知不可以識識)。】
#+BEGIN_VERSE
「　隨意眀珠」
#+END_VERSE

【(囙為善友太子果号釋迦如來入大海¶
以採珠向利師而行施其珠也無求不應有願皆從濟貧苦之眾生行菩薩之密行今以聞經發¶
心薰無漏種在於識內當來成佛一切有為無為塵沙功德皆從此生猶若隨意眀珠經云以¶
無價寶珠繫其衣裏)。】
#+BEGIN_VERSE
「　論愚癡謗」
#+END_VERSE

【(不了諦理封執迷情遂興謗於果中遽招¶
譏於囙位盖以理外妄計心外別求執是為非隨邪逐𢙣)。】
#+BEGIN_VERSE
「　發跡多途」
#+END_VERSE

【(從微至著¶
自下昇高俾入聖以超凡庶廻邪而歸正向菩提而起信於實際以開心是知入聖果珠¶
盖為修囙別異断障證理致有等差)。】
#+BEGIN_VERSE
「　威光熾盛」
#+END_VERSE

【(有福有惠為人為天超越¶
沈淪照燭幽昧燦神光而煜赫方聖道之昭彰煥乎十方光乎万有)。】
#+BEGIN_VERSE
「　戒細人[夕/鹿]」
#+END_VERSE
¶

【(根有上中下戒有大小乘菩薩則性戒難持聲聞則遮戒易犯故瑜伽論云以少施等善¶
感無量果以少戒等力引大善根而學不必多行者為上是致見聞疑罪難持易犯者也)。】¶

#+BEGIN_VERSE
「　金文祕藏」
#+END_VERSE

【(大雄氏三乘十二部教五千四十八卷或說宿世囙緣或與未來受¶
記百王不易千聖共傳實為甚深真名祕密編成寶軸纂集金文者)。】
#+BEGIN_VERSE
「　咸感四¶隅」
#+END_VERSE

【(六欲人天咸感於隨機說法四維上下盡承於應物現形同伸仰讚之誠共竭
<pb:KR6s0057_K_023-0817c>¶
稱揚之言)。】
#+BEGIN_VERSE
「　燃燈暗室」
#+END_VERSE

【(提拔沈埋明揚仄陋若燃燈於暗室如乘炬於蔀家¶
有感必通無暗不燭貴蒙昧之徒令其悟解經云譬如一燈燃百千燈𡨋者皆明明終不¶
盡者)。】
#+BEGIN_VERSE
「　日月光舒」
#+END_VERSE

【(諸佛出世万國蒙恩何殊於日月麗天豈異於星辰行度咸蒙¶
委照盡荷舒光)。】¶
御製蓮華心輪廻文偈頌卷第二十三(正文百九十字注二千一百一十八字)¶

甲辰歲高麗國大藏都監奉¶
𠡠彫造
<pb:KR6s0057_K_023-0818a>¶

